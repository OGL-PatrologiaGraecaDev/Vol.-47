133

Constantinopoli fortuna: vicissitudinem experti sunt.
Quodque animadvertendum (T. 5. ε. 591. et seqq.),
tiic pene ipsis verbis multa repetit, qua: in prima de
Eutropio homilia pluribus dicuntur, necnon initio se-
quentis homilia: de Eutropio. Hinc etiam ct ex aliis
quoque probatur hanc homiliam Constantinopoli hoc
circiter tempore dictam fuisse , ut videas in Monito.
in hac homilia subindicare videtur Chrysostomus se
bis in hebdomada eoncionari solere.
Aliam quoque in eadem verba in Psalmum 48 con-
cionem habuit Constantinopoli in Magna ecclesia , ut
in titulo fertur. Erat autem Magna ecclesia illa, in
qua frequentius episcopus concionabatur, Magna ap-
pellata , quod caeteris amplior esset. Concionatus est
autem, postquam alius ex recepto more orationem
habuerat, brevissimam quidem , sed qua: auditorum
laudes meruerat, et a Chrysostomo ut magni pretii
celebratur. Post tumultus vero quosdam Constantino-
politanos pronuntiatam fuisse hanc homiliam Chryso-
stomus sub initium docet. Age ergo, inquit, nos quoque
tumultuum qui jam contigerunt, procella liberati, tam-
quam ﬂuvialibus quibusdam aquis aures nostras lectiones
Scripturarum abluamus. De quo tumultu et perturba-
tionibus quaadani dicit etiam inferius. Putaverit for-
tasse quispiam hic agi de priore exsilio , quod anno
405 contigit: at libentius crederem hic loqui Chryso-
stomum de rebus Eutropii, itemque Aureliani et Sa-
turnini optimatum , qui Gaina: opera et tumultu pulsi
sunt in exsilium, deque Gaina: defectione; sicque an-
no 401, vel 402, habita fuerit haec concio, etsi id non
omnino certum est. Hic res omnes humanas umbram
esse dicit. Luxum vero Constantinopolitanorum nus-
quam ita speciatim descripsit, et postquam ostenderat
quam fugitiva: sint opes et divitias, concionem clau-
dit (T. 5. col. 515 et sqq.).
S. Epiphanius Constantinopolin venit. -— llis vel si-
milibus concionibus (Anno 403) egregius ille Joannes
gregi suo pascendo advigilabat. Theophilus vero Ale-
xandrinus interea omnem lapidem movebat, ut illum
e sedc sua detrudere posset. Epiphanio auctor fuit,
ut cum aliis episcopis Constantinopolin se conferret,
dum ipse ad idem iter suscipiendum se comparabat.
llaud multo post Epiphanius ex insula Cypro Con-
stantinopolin venit, exemplum atl’erens Synodalis sen-
tentias, qua libros Origenis damnaverat; et cum ad
martyrium seu ecclesiam S. Joannis appulisset (Socr.
Ι. 6. c. 12) , qua: septem passuum millibus ab urbe
distabat, e navi egressus , ibi synaxin celebravit, et
ordinato ibidem diacono, in urbem ingressus est. Joan-
nes etsi contra leges ecclesiasticas ita factum esse vi-
debat ; id tamen propter viri reverentiam dissimulans,
Epiphanium ut in sedibus suis diversaretur invitabat.
Ille vero, ut rem Theophilo gratam faceret, aliud sibi
domicilium delegit, collectisque omnibus qui tunc
Constantinopoli erant episcopis, damnationem libro-
rum Origenis ab se prolatam ipsis ostendit ac legit. Ac
nonnulli quidem illorum ob Epiphanii reverentiam
huic decreto subscripserunt; multi vero id facere re-
cusarunt : ex quorum numero fuit Theotimus episco-
