
5‘33
jussisti penitus exsequemur: tantum nihil aliud jam
dictis adjicias, sed digressus precare ut, excussa mihi
maeroris nebula, quamdam a Deo, qui impugnatur,
opem consequar ad medelam inimicorum ejus. ld vero
dabit haud dubie, clemens cum sit, ac mortem pec-
catoris nolit, sed ut convertatur ct vivat. Sic illo a
me dimisso, haec scribere sum aggressus. Atenim si
hoc tantum mali adesset, quod sancti Dei et admira—
biles viri raptarentur, laniarenturque ad tribunalia
pertracti, verberati et alia passi, qua: supra narravi-
mus, nullumque hinc damnum in eorum convertere-
tur caput, qui talia perpeti-urunt, tantum abest ut de
gestis dolerem , ut etiam de iisdem riderem perquam
suavissime. Nam et infantes quoties sine suo periculo
percutiunt matres, risum illis movent copiosissimum,
tantoque majorem voluptatem pariunt, quanto vehe-
mentiore cum iracundia id fecerint, ita ut effundantur
peneque dirumpautur risu: sin vero dum id jugiter
infans ac validius facit, vulneretur aliquando, sive acu
circa zonam tunica: matris affixa, sive radio maternis
pectoribus appenso ferientis manum excipiente: tunc
certe, tunc misso risu, majore, quam is qui percussus
est, illa dolore afficitur : et interim curat vulnus, de
czetcro autem ingentibus minis vetat ne talia agat, ne
forte simile quidpiam patiatur. Nos itaque paria fe-
cissemus, si puerilem hujusmodi iracundiam conspi-
ceremus, aut esse hanc infantium plagam, quae non
magnam ipsis perniciem inferret. Quoniam vero post
modicum elapsum tempus, quamvis nunc furore cor-
repti id non sentiant, flebunt, ejulabunt, lamentaban-
tur, non tali fletu quali infantes, sed in tenebris exte-
rioribus et in igne iuexstinguibili : idipsum jam
faciamus quod matres, hoc tantum discrimine , quod
non cum minis et contumeliis ut illae, sed blande et
eum lenitate multa infantes hujusmodi alloquamur:
quandoquidem nihil hinc damni sanctis viris, sed
merces copiosior majorque fiducia accedit. Si quidem
futura bona commemoremus, admodum forte ridebi-
tis, quippe qui hujusmodi risu semper ridere solea-
tis : at przesentibus, etiamsi millies risui addicti fue-
ritis, fidem non negabitis; nec si volueritis quidem
poteritis. rebus nempe ipsis contra clamantibus.
Persecutores non sanctis, sed sibinocent. Exemplum
Neronis et Pauli. — Neronem prorsus audistis vi-
rum nempe ex lascivia famosum, qui primus et solus
in tanto imperio novos quosdam impudicitiae et tur-
pitudinis modos excogitavit: hic itaque Nero bea-
tum Paulum, cujus tempore regnabat, de iisdem ac-
Cusans, de quibus vos ipsi sanctos viros insimulatis :
pellicem enim ejus, quam ille deperibat, cum ad fidei
doctrinam amplectendam induxisset, ab impuro ejus
consortio monitis suis abduxit : hwc, inquam, illi
crimina objiciens , ac corruptorem , seductorem , et
his similibus nominibus , qua: vos modo profertis,
Paulum appellans, primo ipsum in vincula conjecit;
cum autem ut puella: monita dare desineret ipsi per-
suadere non posset, necavit tandem. Quid igitur hinc
damni fuit male allecto, quidve emolumenti facinoris
auctori? lino vero, quid non emolumenti occiso
