τῗῶ

mus, quod de diluvio dicere possimus, nullaque ex
eo prodiisse emolumenta dicemus? Diei profecto non
potest quantum utilitatis et iis qui illa inundatione
periere , et eteteris qui postea fuere , inde provenerit.
illi enim ulterius in vitiis ac ﬂagitiis progredi per-
missi non fuerunt; qui autem post illos sequuti sunt,
majora quam illi lucra retulerunt, fermento , ut ita
dixerim, materiaque malorum e medio sublatis ex-
stinctisque peccatoribus. Nam si etiam sine exemplis
mala homines per se facile inveniunt, quid non fa-
cturi erant, si plurimorum exemplo ad perniciosos
actus invitati fuissent? Quod utique ne lieret , ne tot
scelerum magistros hi, qui postea futuri erant, habe-
rent, eos omnes una perdidit.
5. Verum enimvero, quamam est illorum sapiens,
imo plena stultitia: ratio, qui cum nihil boni agere ve-
lint, omnia perquirunt et dicunt, ut suorum delicto-
rum causam ad Deum referant? Nisi permisisset Deus,
aiunt, nequaquam accessisset diabolus , numquam
decepissct ab initio. Sed neque cognovisset Adam
quantum boni ante habuisset, neque suam illam ar-
rogantiam umquam deseruisset. Qui enim seipsum in
tantum culmen honoris erexerat, ut fieri se deum
expectaret, quo non prorupisset audaciae, nisi fuisset
ad sanam mentem reductus? Fingamus nihil diabolum
consuluisse, nihilque penitus Eva: de ligno loquutum
fuisse : num sine peccato perstitissent, si istud non
ita contigisset? Minime vero : nam cui mulier tam
facile quod volebat persuasit, ipse, etiam diabolo
non exsistente , ex seipso quamprimum in peccatum
corruisset, quo majori quoqtte poena mulctari meruis-
set. ‘Prazterea ne nunc quidem diaboli solius fuit om-
nis illa seductio, sed sua etiam concupiscentia mulier
corrupta corruit , atque hoc Scriptura sacra indicat,
quae dicit: Viditque mulier quod bonum esset lignum
ad edendum , gratumque oculis ad uidendum , ac spe-
ciosum ad acoasiderandum: et accipiens de fructu illius
comedit (Gen. 5. 6). Neque vero ego nunc ista lo-
quor quasi diabolum insidiarum criminibus purgare
cupiens, sed indicare volens eos, nisi sponte cecidis-
sent, a nemine umquam potuisse dejici. Nam qui tam
facile propinatam sibi ab altero fallaciam suscepit,
is ante fallaciam negligenter et remisse se habuisse
ostenditur; neque enim tantum ille potuisset, si so-
brium vigilantemque animum alloquutus esset. Sunt
autem plurimi, qui in hac parte confutati, diabolo
omisso , ad mandatum transeunt, et cum a peccante
homine abstineant, Deo crimen impingunt dicentes:
Quid enim eis praeceptum dabat, quos peccaturos no-
verat? ista revera sunt diaboli verba, et impiae men-
tis inventa. Nam Quod praeceptum dare longe majoris
providentiae sit quam non dare, hinc palam est. Esto,
Adam voluntate ct animo tam negligenti , quam linis
ostendit , nullum suscipiat mandatum , sed in deliciis
persislat : num imbecillitas atque negligentia ex bu-
jusmodi licentia ad meliora, an ad deteriora prorum-
pet? Liquet profecto illum ad summum fastigium vi-
tiorum evasurum, si absque cura sit. Nam si necdum
de immortalitate securus, eamque spem dubiam
misertus est Dominus timentibus se (Psal. illi. ll ).
