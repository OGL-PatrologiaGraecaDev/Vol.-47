
ιιτ» S. JOANNIS CIIRYSOSTOMI ARCHIEP. CONSTANTINOP. ut
et proSperitate viverent, et ne sic quidem didicerunt:
at vero isti longe plura quam illi curiose scrutantur.
Ea enim qnte nunc proponuntur, multo graviora
sunt. Itaque manifesta horum ratio illi permittatur,
qui novit omnia antequam fiant.
8. Cur boni mitigantur quarundam non est. -— Si
tamen opus sit nos ex iis, quae jam nota nobis sunt ,
solutionem qumsilorum etconsolationem excogitare
prapter eos qui tam curiose illa sciscitantur, illud
dixerim , indignum esse quaerere cur boni in pres-
suris , mali contra in requie persiSIant, caelesti jam
revelato regno , futurique saeculi praemio nobis os-
tenso. Nam cum in illa vita singuli digna suis meri-
tis recipiant, quid jam eis rebus perturbamur , qua:
llic bonis aut malis contingunt? Deus enim eos qui
sibi adhaerent, veluti fortissimos athletas, hujusmodi
laboribus exercet, imbecilliores vero ac tardiores ¹ ,
ct qui nihil durorum laborum perferre possunt,
prius ad bona opera hortatur. Quod si contra
nonnumquam evenit, plurimique justi hic in requie
vitam cum honore agunt, mali vero in ignominia sum-
misque adversitatibus perdurant, interim quidem prior
illa objectio , qua: affligi bonos, malos vero jugiter
esse in deliciis conquerebatur , hac ratione eversa
proﬂigatur. Sin autem et hujus rei causam inquirere
velimus , id profecto dixerim , Deum nostra omnia
non uno modo solitum esse disponere , sed rerum
copia instructum, plures nobis ad salutem vias ster-
nere. Cum itaque plures sint, qui futuri saeculi ac
resurrectionis doctrinam admittere pertinaciter re-
nuant, veluti in brevi tabula hic judicii futuri imagi-
nem ostendit, cum punit malos , bonos remunerat.
Quod cum in judicio illo supremo generaliter futurum
sit, etiam nunc ex parte aliqua ideo fit , ιιι qui circa
longinquum illud judicium spe lapsi sunt, vel iis qua:
in hoc saeculo contingunt admoniti, mansuetiores at-
que meliores fiant. Si enim nullus hic omnino puniretur
malus, nullusque ltonoraretur bonus, plurimi ex iis
qui resurrectionem non credunt, virtutem veluti
malorum causam fugerent , vitiositatem vero veluti
bonorum causam persequerentur : si rursum hic
singuli juxta merita reciperent, superﬂuam jam
falsamque existimarentjudicii doctrinam. Itaque ne
huic non crederetur , ne ingens vulgarisqtte turba
ex contemptu deterior ﬁeret, multos hic peccatores
ulciscitur, quosdamque pro recte factis remunerat, ut
ex eo quod non in omnibus id facit judicii asserat
fidem, ex eo vero quod ante judicium quoque malos
aliquos suppliciis aflicit , profundissimo quasi somno
sepultos excitet. Nam ex malorum quidem punitione
plurimi timore corriguntur, ne patiantur eadem; ex eo
autem quod non omnibus pro merito hic rctribuatur,
cogitare compelluntur hujusmodi prtemia in aliud
tempus esse reservata.
Cur non omnes hic Dens puniat.— Numquam
enim profecto , cum justus sit Deus, tot Sper-
neret sive malos impunitos ex vita migrare, sive
bonos hic innumeris incommodis afﬁci, si non
⁸ ω sat il. et C0"). desunt verba, ac tardiores.
